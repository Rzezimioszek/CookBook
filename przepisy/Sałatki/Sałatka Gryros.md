![gyros](https://cdn.aniagotuje.com/pictures/articles/2024/11/70941186-v-1500x1500.jpg)
[Źródło](https://aniagotuje.pl/przepis/salatka-gyros)
# Składniki
## kurczak Gyros
- 2 średnie piersi z kurczaka - około 800 g
- 2 łyżki oleju roślinnego do smażenia
- 30 gramów przyprawy gyros*
## Sos czosnkowy
- 2 łyżki majonezu
- 4 łyżki jogurtu naturalnego
- 2 małe ząbki czosnku
- 3 łyżki soku z cytryny
- łyżka siekanego koperku
## Pozostałe składniki
- duża puszka kukurydzy - 400 g
- 150 g ogórków konserwowych
- mała czerwona cebula - około 100 g
- 150 g sałaty lodowej lub pekińskiej
- 150 g pomidorów koktajlowych
- 150 g ogórka świeżego
- 4 łyżki ketchupu
# Przygotowanie
## Krok 1: Przygotuj kurczaka
Zacznij o przygotowania piersi z kurczaka do smażenia. Piersi osusz ręcznikiem papierowym i usuń ewentualne włókna i chrząstki. Oczyszczone piersi z kurczaka pokrój w kawałki "na jeden kęs". Pokrojone w kawałki mięso obtocz dokładnie w przyprawie gyros. Możesz użyć gotowej mieszanki ze sklepu o wadze łącznej około 30 gramów lub skomponować własną przyprawę gyros. Przyprawa gyros: sól, czosnek suszony, kolendra młotkowana, mielone ziarna gorczycy, sodka i ostra papryka, rozmaryn, oregano, tymianek, pieprz, kozieradka. 
## Krok 2: Zrób sos
Nagrzej patelnię i wlej dwie łyżki oleju roślinnego do smażenia. Po chwili na patelni umieść też kawałki mięsa w przyprawach. Kurczaka gyros smaż około 10 minut. Pamiętaj o tym, by co kilka minut przewrócić mięso na drugą stronę przy pomocy drewnianej łyżki. Gotowe mięso zdejmij z patelni o odstaw do przestudzenia. 

Kawałki kurczaka się studzą, więc warto w tym czasie przygotować sobie sos czosnkowy. W małej miseczce umieść razem dwa ząbki czosnku przeciśnięte przez praskę, dwie łyżki majonezu, cztery łyżki jogurtu naturalnego oraz trzy łyżki soku z cytryny i łyżkę świeżo siekanego koperku.

___Porada:__ Jeśli nie masz koperku, to możesz też go pominąć lub dać siekaną natkę pietruszki lub cienki szczypiorek. Wymieszaj dokładnie sos._
## Krok 3: Układaj warstwy
Na dno przezroczystego, szklanego naczynia o pojemności minimum 2,5 litra wyłóż przestudzone, usmażone kawałki kurczaka gyros. Dodaj też sos z kurczaka, który powstał podczas leżakowania kurczaka po usmażeniu.
## Krok 3.5: Ketchup
Jeśli dodajesz ketchup, to zrób to teraz. Rozłóż go równo na kawałkach mięsa. 
## Krok 4: Wyłóż ogórki
Na mięso kurczaka wykładam kolejno ogórki. Ogórki konserwowe kroję w drobną kostkę i mieszam z obranymi i pokrojonym w kostkę ogórkiem świeżym. Jeśli ogórek świeży jest duży i ma wodniste gniazdo nasienne, to wykrawam je i nie dodaję do sałatki.

___Porada:__ W sezonie polecam ogórki gruntowe. Zimą zaś najlepsze będą ogórki typu węże._
## Krok 5: Rozłóż kukurydzę
Otwórz duża puszkę kukurydzy konserwowej. Odlej zalewę a kukurydzę rozłóż równo po całej powierzchni naczynia. 
## Krok 6: Dodaj pomidory z cebulą
Pomidorki umyj i pokrój na mniejsze kawałki. Możesz też użyć zwykłych, dużych pomidorów. Latem polecam Ci pomidory malinowe. Cebulę obierz i posiekaj.

___Porada:__ Możesz też użyć zwykłą cebulę, cebulki szalotki lub sparzonego pora. Wymieszaj cebulę z pomidorami i rozłóż na kukurydzy._
## Krok 7: Rozłóż sos
Przyszła pora na wylanie wcześniej przygotowanego sosu czosnkowego. 
## Krok 8: Zakończ sałatą lodową
Na samą górę sałatki gyros rozłóż siekaną sałatę lodową lub __rzymską__, albo też kapustę pekińską. Aby sałatka gyros wyglądała jeszcze piękniej udekoruj ją na koniec świeżymi ziołami. Ja posypałam całość szczypiorkiem.