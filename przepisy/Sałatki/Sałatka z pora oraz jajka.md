# Składniki
 - biała część pora - 15 cm = 100 g
 - 4 jajka ugotowane na twardo -  200 g
 - 4 małe ogórki konserwowe -  100 g
 - 2 pełne łyżki dobrego majonezu - 60 g
## przyprawy:
- pół łyżeczki soli
- 1/3 łyżeczki pieprzu
## ewentualne dodatki do sałatki:
 - ogórki kiszone
 - pieczarki marynowane (*opcjonalnie*)
 - chrzan
 - musztarda
### do dekoracji:
 - szczypiorek
 - koperek
 - natka pietruszki

![Gotowa salatka](https://cdn.aniagotuje.com/pictures/articles/2021/04/13828602-v-1080x1391.jpg)
# Przygotowanie
## Jajka
Zacznij od ugotowania jajek na twardo. Duże lub średniej wielkości jajka powinny się ugotować w około dziewięć do dziesięciu minut. Po ugotowaniu zalej je zimną wodą, a następnie obierz i pokrój na duże kawałki.
## Pora na pora
Pora przepłucz i odetnij biały koniec z korzeniem oraz część zielonymi "liśćmi". Z samej "łodygi" zdejmij jeszcze wierzchnią, twardszą warstwę. Białą cześć pora pokrój w cienkie krążki, a potem jeszcze na pół. Pokrojonego pora umieść na sitku np. w zlewie. Zagotuj wodę w czajniku i przelej pora wrzątkiem. Bardzo dobrze odcedź go z wody i umieść w misce. Parę razy zamieszaj pora, by odparowała resztka wody, a kawałki szybciej przestygły. Dzięki temu "zabiegowi" por mięknie i jest łagodniejszy w smaku. Jeśli lubisz ostre surówki, to możesz pominąć ten etap.
## Ogórki 
Dodaj pokrojone w kostkę ogórki kiszone oraz marynowane pieczarki. 
## Połącz 
W większej misce umieść razem: kawałki jajek na twardo; sparzonego pora; pokrojone ogórki. Dodaj dwie pełne łyżki majonezu, czyli do 60 gramów majonezu. 

Dokładnie wymieszaj sałatkę i sprawdź jak smakuje. Ja dodaję do niej jeszcze pół łyżeczki soli oraz 1/3 łyżeczki pieprzu ale możesz dodawać te przyprawy stopniowo, by uzyskać pożądany smak. 

Porada: Aby sałatka była ostrzejsza, można do niej dodać tarty chrzan lub musztardę. Do sałatki z porem i jajkami śmiało można też dołożyć szynkę np. konserwową oraz żółty ser pokrojony w drobną kostkę lub starty na dużych oczkach. W wersji lekko odchudzonej, część majonezu można zastąpić gęstym i kremowym jogurtem naturalnym.

## Lodówkuj

Gotową sałatkę polecam przed podaniem schłodzić w lodówce i udekorować szczypiorkiem, natką pietruszki, koperkiem lub nawet rzeżuchą.   
  
_Porada_: Aby powstała sałatka z porem i jajkiem w wersji na słodko, dodaj ananasa z puszki oraz kawałki wędzonej piersi z kurczaka.

[Pełny przepis](https://aniagotuje.pl/przepis/salatka-z-pora-i-jajek)