![pasta](https://cdn.aniagotuje.com/pictures/articles/2019/10/1324095-v-1500x1500.jpg)
[Źródło](https://aniagotuje.pl/przepis/szybka-pasta-z-wedzonej-makreli)
# Składniki
- Składniki
- 1 duża wędzona makrela - około 350 g4 jajka ugotowane na twardo - 215 g
- 2 średnie ogórki kiszone - 100 g
- kawałek czerwonej cebuli - 30 g
- 2 łyżki majonezu
- łyżeczka musztardy
- garść siekanego szczypiorku
- szczypta pieprzu
# Przygotowanie
Makrelę umieść na desce przy dobrym oświetleniu. Podziel ją na dwie części i usuń ogon i głowę. Zdejmij cały kręgosłup z ośćmi. Odrywaj kawałki mięsa sprawdzając jednocześnie, czy nie zostały jeszcze małe ości. Oczyszczone kawałki makreli odkładaj na talerz i rozdrabniaj widelcem jeszcze raz przeglądając mięso. Skórkę z ryby wyrzuć razem z ogonem, głową i ośćmi. 

Cztery jajka ugotuj na twardo. Obierz je i posiekaj drobno nożem.

Dwa ogórki kiszone pokrój w drobną kostkę. Tak samo posiekaj drobno kawałek czerwonej cebuli oraz szczypiorek.

___Porada:__ Zamiast cebuli czerwonej możesz użyć cebulę cukrową, czosnkową lub zwykłą. Jeśli lubisz czosnek w pastach, to możesz wycisnąć przez praskę jeden mały ząbek._

W miseczce umieść razem dwie łyżki dobrego majonezu, łyżeczkę musztardy delikatesowej oraz sporą szczyptę świeżo mielonego pieprzu.

___Porada:__ Zamiast majonezu można dodać jogurt naturalny lub delikatny kremowy serek._

Wszystkie składniki przełóż do jednego naczynia i wymieszaj dokładnie. 