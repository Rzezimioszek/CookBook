# Składniki
 - 1,5 litra bulionu mięsnego
 - 200-400 g boczku
 - 500 g surowej kiełbasy
 - 500 ml żuru (żurku, zakwasu) z butelki
 - 2 łyżki suszonego majeranku
 - 1 ząbek czosnku
 - 6 łyżek śmietanki 18% lub 30% (do zup i sosów)
# Przygotowanie 

Bulion lub wywar zagotować z dodatkiem pokrojonego na części boczku. Gotować przez do 20 minut.

Podsmażyć kiełbasę na patelni na małej ilości tłuszczu, najlepiej wytopić tłuszcz że skórki z boczku. Dodać kiełbasę do gara, zmniejszyć ogień i gotować na wolnym ogniu przez ok. 20 minut.

Nieobrany czosnek położyć na małej patelence i prażyć go przez ok. 10 minut, następnie delikatnie rozgnieść.

Dodać żur i gotować przez ok. 10 minut. W międzyczasie dodać majeranek oraz czosnek.

Zupę odstawić z ognia. Dodać śmietanę i doprawić w razie potrzeby solą oraz pieprzem.

Żurek podawać z ugotowanym jajkiem i pieczywem lub ziemniakami.