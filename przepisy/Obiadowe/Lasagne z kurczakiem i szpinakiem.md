# Składniki:
 - 12 płatów makaronu do lazanii
 - 60 g masła
 - 3 ząbki czosnku (pokrojone w plasterki) 
 - 50 g mąki
 - 750 ml mleka
 - 100 g tartego parmezanu
 - 450 g pieczonego kurczaka (pokrojonego na małe kawałki)
 - 450 g mrożonych liści szpinaku (rozmrożonych i odciśniętych z nadmiaru wody)
 - 300 g tartej mozzarelli sól pieprz
# Przygotowanie
## Farsz
Masło rozpuść w garnku z grubym dnem. Dodaj czosnek i smaż około minuty na wolnym ogniu. Dodaj mąkę i smaż kolejną minutę ciągle mieszając. Wlej mleko i wymieszaj energicznie z zasmażką. Dopraw całość solą oraz pieprzem i gotuj na wolnym ogniu przez około 3 minuty, aż sos zgęstnieje. Następnie dodaj parmezan i wymieszaj, aż całkowicie rozpuści się w sosie.Na koniec dodaj pokrojonego kurczaka oraz rozmrożony szpinak i dokładnie wymieszaj wszystkie składniki.
## Ułożenie w formie
Na dno formy o wymiarach około 20x30 cm nałóż odrobinę farszu. Ułóż pierwszą warstwę makaronu i nałóż na nią 1/4 farszu. Posyp farsz 1/4 tartej mozzarelli i przykryj kolejną warstwą makaronu. Ułóż w ten sam sposób kolejne trzy warstwy, kończąc warstwą farszu i zachowując pozostałą mozzarellę do późniejszego posypania lazanii.
## Pieczenie
Wstaw lazanię do piekarnika nagrzanego do 180 stopni C i piecz przez 30 minut. Po tym czasie wyjmij lazanię z piekarnika, posyp pozostałą mozzarellą i zapiekaj przez kolejne 5-10 minut, aż ser się rozpuści i delikatnie zrumieni. Po wyjęciu z piekarnika odczekaj co najmniej 10 minut przed pokrojeniem.