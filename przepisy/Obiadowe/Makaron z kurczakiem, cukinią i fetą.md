# Składniki
 - 125 g makaronu tagliatelle
 - 1 pojedynczy filet kurczaka
 - 1/2 łyżeczki przyprawy curry w proszku
 - 2 ząbki czosnku
 - 2 łyżki oliwy
 - 1 cebula
 - 1 nieduża cukinia (ok. 250 g)
 - 100 g sera feta
 - bazylia (dla chętnych)
# Przygotowanie
*==Kurczaka nie marynujemy wczesniej==*
## Przygotowanie wstępne 
Nastawić osoloną wodę na makaron i ugotować go al dente, zgodnie z czasem podanym na opakowaniu. W międzyczasie filet z kurczaka pokroić w małą kostkę, doprawić solą, pieprzem i przyprawą curry, następnie wymieszać z przeciśniętym przez praskę czosnkiem.
## Smażenie 
Na dużej patelni na oliwie zeszklić pokrojoną w kosteczkę cebulę (ok. 5 minut co chwilę mieszając).

Dodać pokrojoną w kostkę cukinię, doprawić solą i pieprzem i co chwilę mieszając smażyć przez ok. 5 minut, aż cukinia zmięknie i miejscami się zrumieni.

Wówczas dodać pokrojonego kurczaka i mieszając obsmażyć go przez ok. 3 minuty.

Wyłowić makaron z wody i dodać go bezpośrednio na patelnię z kurczakiem i cukinią. Jednocześnie wlać kilka łyżek (ok. 1/3 szklanki) wody z gotującego się makaronu aby utworzyć sos.

Wymieszać z posiekaną bazylią (jeśli jej używamy) i posypać rozdrobnioną fetą.