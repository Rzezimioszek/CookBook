![Polędwiczki](https://i.ibb.co/XffgDqLF/gpt-image-1-Make-my-picture-look.png)
# Składniki
 - polędwiczka wieprzowa - 1 sztuka - 500 g
 - świeżo mielony pieprz - pół płaskiej łyżeczki
- masło klarowane - 2 łyżki
- cebula np. cukrowa - 1 sztuka - 140 g
- czosnek - 5 ząbków
- oliwa z oliwek - 3 łyżki
- musztarda francuska - 2 płaskie łyżki
- musztarda delikatesowa łagodna 1 płaska łyżka
- sos sojowy ciemny - 3 łyżki
- śmietanka kremówka 30 %5 łyżek
- oregano i tymianek - świeże po łyżeczce
- woda lub bulion warzywny100 ml
# Przygotowanie
## Przygotuj mięso
Polędwiczkę wieprzową o wadze około 500 gramów osusz ręcznikiem papierowym i przełóż na deskę do krojenia mięsa. Wytnij z polędwiczki błonę oraz ewentualne tłuste przerosty. Polecam ułożyć polędwiczkę na desce błoną do deski i usunąć i jednym ruchem nożem wyciąć całą błonę. Polędwiczkę pokrój w plasterki grubości około 1 cm. Oprósz je świeżo mielonym pieprzem.

## Podsmaż cebulę i czosnek
Na małej patelni podsmaż cebulę z czosnkiem. Nagrzej patelnię i wlej trzy łyżki oliwy lub oleju z pestek winogron. Cebulę obierz i poszatkuj. Obierz też i pokrój w plasterki pięć ząbków czosnku. Cebulę z czosnkiem podsmażaj na niskiej lub średniej mocy palnika.

## Podsmaż mieso
W trakcie podsmażania cebuli z czosnkiem zacznij szykować polędwiczkę. Nagrzej dużą patelnię. Na patelnię wyłóż dwie łyżki masła klarowanego. Dodaj polędwiczki i podsmażaj je z każdej strony po około dwie minuty, do lekkiego zarumienienia. 

## Dodaj musztardy
Na polędwiczki wyłóż całą zawartość małej patelni (cebulkę z czosnkiem). Dodaj też dwie płaskie łyżki musztardy francuskiej oraz jedną płaską łyżkę musztardy delikatesowej łagodnej i wlej trzy łyżki sosu sojowego. Dodaj po łyżeczce oregano i tymianku. Jeśli masz świeże zioła, to takie będą najlepsze.

### Porady: 
Sos sojowy można zamienić na 1/3 płaskiej łyżeczki soli, zaś świeże zioła odrobinę suszonych lub garść świeżo siekanej natki pietruszki. 

## Wlej bulion i śmietankę
Na koniec wlej jeszcze około 100 ml bulionu warzywnego oraz minimum pięć łyżek śmietanki kremówki 30 %. Jeśli nie masz bulionu, to możesz wlać wodę. Całość zamieszaj przy pomocy drewnianej łyżki. Po około dwóch minutach duszenia bez przykrywki polędwiczki będą gotowe. 
Nie ma potrzeby dodatkowo zagęszczać sos w polędwiczkach. Jeśli lubisz, gdy sosu jest więcej, to dolej jeszcze pół szklanki bulionu warzywnego i dodatkowe dwie łyżki śmietanki. Do letniego bulionu, przed wlaniem go na patelnię dodaj płaską łyżeczkę mąki pszennej lub skrobi ziemniaczanej. Dobrze wymieszaj mąkę z bulionem i wlej na patelnię. Zagotuj całość i po chwili wyłącz. Mąkę dodajesz do bulionu, by zagęścić sos. 

Polędwiczkę w sosie musztardowym podałam z kluskami śląskimi i ogórkiem konserwowym. Bardzo dobrze pasuje też np. kasza gryczana lub tylko świeże pieczywo. 