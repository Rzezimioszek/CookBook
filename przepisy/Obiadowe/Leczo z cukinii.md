![Leczo](https://cdn.aniagotuje.com/pictures/articles/2019/07/792511-v-1500x1500.jpg)
# Składniki
- 3 większe cukinie - 1300 g
- 2 duże cebule - 330 g
- 2 duże pomidory - 500 g
- 3 krótsze pętka kiełbasy 400 g
- 3 ząbki czosnku
- 5 łyżek oliwy
- 1/3 szklanki wody
## Przyprawy
- łyżka oregano i majeranku
- płaska łyżeczce soli i słodkiej papryki
- 1/3 płaskiej łyżeczki pieprzu
# Przygotowanie
## Przygotowanie cukinii
Cukinie umyj pod zimną, bieżącą wodą i odetnij im końce, ale nie obieraj cukinii ze skórki (chyba, że skórka w cukinii jest już twarda). Każdą cukinię przekrój wzdłuż na pół a następnie pokrój w plasterki grubości około 5-6 mm. Grubsze sztuki możesz pokroić na mniejsze kawałki. W misce umieść wszystkie przyprawy: po łyżce oregano i majeranku, po płaskiej łyżeczce soli i słodkiej papryki, 1/3 płaskiej łyżeczki pieprzu. Całość zamieszaj dokładnie i odstaw na bok.
[Link](https://aniagotuje.pl/przepis/leczo-z-cukinii)
## Smażenie
Dwie duże lub trzy średnie cebule obierz i poszatkuj na większe kawałki. W tym czasie zacznij już nagrzewać w garnku cały olej lub oliwę z oliwek. Cebulkę podsmażaj na średniej mocy palnika przez 10 minut. Kilka razy zamieszaj ją przy pomocy drewnianej łyżki. Do ładnie zeszklonej, ale nie zarumienionej mocno cebuli możesz już dodać kiełbasę. Potrzebujesz około trzy krótsze pętka dobrej kiełbasy. Będzie to 400 gramów. Całość podsmażaj kolejne dziesięć minut. Smażysz cały czas bez przykrycia.  Gdy kiełbasa już się ładnie podsmaży można dodać kawałki cukinii z przyprawami. Dorzuć też trzy obrane i pokrojone w plasterki ząbki czosnku.
## Gotowanie
Wlej 1/3 szklanki wody i zamieszaj leczo z cukinią. Garnek przykryj przykrywką i gotuj całość na odrobinę mniejszej niż średnia moc palnika przez około 20-25 minut. Kilka razy zamieszaj leczo. Cukinia powinna być miękka, ale nie rozpadająca się.  

Na samym końcu dodaj pomidory. Ja daję świeże i duże pomidory malinowe o łącznej wadze 500 gramów. Pomidory możesz obrać cienko ze skórki lub dodać je ze skórką. Pomidory pokrój na większe kawałki i dodaj do leczo z cukinii.

Zamieszaj leczo z pomidorami i gotuj nie dłużej niż pięć minut, już bez przykrycia. Jeśli brakuje przypraw w smaku to jest to dobry moment na ich dodanie.