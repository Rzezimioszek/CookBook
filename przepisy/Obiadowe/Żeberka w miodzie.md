# Składniki
 - 1 kg żeberek surowych
 - 5 łyżek oleju słonecznikowego
 - 2 łyżki miodu
 - 3 łyżeczki przyprawy do żeberek
 - 1 łyżka musztardy
 - 2 czerwone cebule
 - 4 ząbki czosnku
 - 100 ml piwa jasnego lub bulionu
# Przygotowanie
## Marynowanie
W miseczce mieszamy olej, miód, musztardę i mieszankę przyprawową do żeberek. Mięso kroimy na mniejsze kawałki, marynujemy i odstawiamy na co najmniej pół godziny.
## Pieczenie
Zamarynowane żeberka przekładamy do naczynia żaroodpornego. Wkładamy także pokrojone w ćwiartki dwie cebule czerwone, ząbki czosnku. Podlewamy jasnym piwem.

W trakcie pieczenia odwracamy żeberka na drugą stronę i opcjonalnie dolewamy więcej piwa. Piec przez minimum 90 minut w temp. 180 stopni.

Tak 10 minut przed końcem pieczenia smarujemy wierzch żeberek odrobiną miodu, dzięki czemu zrobi się taka chrupiąca glazura.

