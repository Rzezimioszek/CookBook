![Bitki wołowe](https://cdn.aniagotuje.com/pictures/articles/2021/09/19331918-v-1080x1598.jpg)
# Składniki [link](https://aniagotuje.pl/przepis/bitki-wolowe)
- 1 kg wołowiny - zrazowa górna, krzyżowa lub rozbratel
- 2 szklanki wody
- 2 średnie cebule - 300 g
- 2 łyżki smalcu np. gęsiego
- 3 ząbki czosnku
- 1 łyżka mąki pszennej
## przyprawy i zioła:
- 3 listki laurowe
- 4 ziarna ziela angielskiego
- po płaskiej łyżeczce soli i pieprzu
## ewentualne dodatki:
- grzyby suszone, suszone śliwki, gałązka rozmarynu, koncentrat pomidorowy, sos sojowy lub grzybowy
# Przygotowanie

## Preparacja mięsa 
Potrzebujesz około 900 gramów, do kilograma mięsa w jednym kawałku. Wołowinę pokrój w plastry grubości około 1 - 1,5 cm. Każdy plaster mięsa rozbij dodatkowo tłuczkiem. Każdy plaster mięsa oprósz z obu stron świeżo mielonym pieprzem.
## Smażenie
Na nagrzany olej kładź plastry mięsa wołowego. Kładź jeden plaster. Odczekaj chwilę i kładź kolejny. Plastry mięsa smaż na rumiano z obu stron po około trzy minuty.

Gotowe plastry mięsa przekładaj przy pomocy szczypiec do osobnego garnka.
Na patelni powinno zostać sporo tłuszczu i sosu z mięsa. Nie wylewaj go. Na patelni po mięsie podsmaż cebulę i czosnek.

Dwie średnie cebule obierz i pokrój tak jak lubisz. Ząbki czosnku obierz i pokrój w plasterki. Cebulę podsmażaj razem na tłuszczu i sosie po mięsie. Ustaw trochę niższą niż średnia moc palnika. Po 12 minutach dodaj czosnek a po kolejnych trzech minutach czosnek i cebula powinny być już wystarczająco rumiane.

___Porada:__ cebulę można zastąpić porem._
## Duszenie 

Całą zawartość patelni przełóż do garnka z podsmażoną wołowiną. Na patelnię wlej dwie szklanki wody. Zagotuj wodę na patelni i przelej do garnka (w ten sposób zbierzesz z patelni resztki sosu).

W garnku umieść też trzy listki laurowe, 4 ziarna ziela angielskiego, płaską łyżeczkę soli i pieprz. Całość lekko przemieszaj. Garnek przykryj przykrywką i zagotuj całość. Po zagotowaniu zmniejsz moc palnika do takiej, by mięso w sosie tylko lekko mrugało. 

___Porada:__ Zamiast soli możesz użyć dwóch łyżek sosu sojowego._

W ten sposób duś bitki wołowe w sosie przez 1h. Po godzinie sprawdź, czy mięso jest już wystarczająco miękkie i kruche. Bitki wołowe można dusić od 60 do nawet 120 minut. Sprawdź smak sosu i zdecyduj, czy jest już odpowiedni (możesz bowiem dodać jeszcze trochę soli, pieprzu lub może szczyptę chili).

___Porada:__ Po godzinie duszenia możesz dołożyć do garnka kilka suszonych śliwek, gałązkę rozmarynu lub też dwie łyżki koncentratu pomidorowego._
## Zagęszczanie

Jedną łyżkę mąki pszennej (ewentualnie skrobi ziemniaczanej lub kukurydzianej) rozprowadź w niewielkiej ilości ziemnej wody a następnie wlej do garnka z bitkami i sosem. Od razu zamieszaj całość i gotuj jeszcze do dwóch minut, aż sos lekko zgęstnieje. 

___Porada:__ Bitki wołowe świetnie smakują podane z kaszą gryczaną, tłuczonymi ziemniakami lub też kluskami śląskimi. Oprócz ogórka kiszonego polecam też buraczki zasmażane. Świetnie sprawdzi się też surówka z kapusty pekińskiej._
