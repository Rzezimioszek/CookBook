# Składniki
- 2 średnie cebule - 250 g
- 4 łyżki miodu lub cukru
- można dodać: sok z cytryny, czosnek lub imbir
# Przygotowanie
Obierz i posiekaj drobno dwie średnie cebule. Umieść je np. w słoiku o pojemności około 400 ml. Do cebuli dodaj cztery łyżki jasnego, płynnego miodu np. lipowego lub też cztery łyżki białego lub trzcinowego cukru. 
Całość dokładnie wymieszaj. Słoik tylko przykryj przykrywką i odstaw na kuchenny parapet na dwie lub maksymalnie trzy doby. W tym czasie cebula puści sok. 
# Użycie
Po 2-3 dniach dokładnie przecedź cały sok i przelej do osobnego słoiczka lub butelki. Wyszło mi 150 ml soku z cebuli (syropu z cebuli). Uwaga - niektórzy myślą, że syrop będzie gęsta zawiesiną. Nie. Taki syrop ma dość rzadką konsystencję. Gotowy syrop trzymaj zamknięty w lodówce do dwóch tygodni. 

