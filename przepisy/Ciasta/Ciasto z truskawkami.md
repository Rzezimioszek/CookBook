![IMG](https://cdn.aniagotuje.com/pictures/articles/2019/06/666085-v-1500x1500.jpg)
[Źródło](https://aniagotuje.pl/przepis/ciasto-z-truskawkami)
# Składniki
- mąka pszenna tortowa - 320 g
- kostka prawdziwego masła - 200 g
- 5 średnich jajek
- około 3/4 szklanki cukru - 170 g
- 2 łyżeczki proszku do pieczenia
- 800 g truskawek
# Przygotowanie
Do średniej wielkości szklanego lub metalowego naczynia wsyp około 3/4 szklanki drobnego cukru. Będzie to 170-180 gramów cukru. Wbij pięć średniej wielkości jajek. Cukier z jajkami ubijaj mikserem na wysokich obrotach przez kilka minut. Cukier powinien całkowicie rozpuścić się w jajkach. Pod koniec ubijania ma powstać puszysta i jasna masa.

Kostkę prawdziwego masła, czyli 200 gramów roztop w mikrofalówce, w  rondelku na minimalnej mocy palnika lub w kąpieli wodnej. Przestudź je, by nie było gorące. Tak samo możesz użyć i roztopić olej kokosowy. 

Do miski z puchem jajecznym zacznij wlewać masło lub ewentualnie olej w tej samej ilości co masło (kujawski, ryżowy lub z pestek winogron). Masło lub olej wlewaj cienką strużką. Puch cały czas ubijaj na wysokich obrotach. Tak więc polecam masło, ale możesz też użyć olej kokosowy lub inny olej roślinny. 

Możesz w tym momencie dodać też kilka kropel ulubionego olejku zapachowego do ciast (śmietankowy, waniliowy, rumowy, cytrynowy..). Po chwili wyłącz mikser. Do miski wsyp mieszankę sypkich składników (mąka i proszek do pieczenia). Dwie szklanki mąki pszennej - najlepiej tortowej typ. 450 to około 320 gramów mąki. Całość wymieszaj powoli, ale dokładnie szpatułką z sylikonową łopatką lub drewnianą łyżką. 

Gotowe do pieczenia ciasto przelej do formy. Użyłam blaszki o wymiarach 24 x 24 cm. Idealna będzie też tortownica o średnicy 24 lub 25 cm. Na dno wyłóż papier do pieczenia. Formę od wewnątrz wysmaruj odrobiną oleju lub masła i obsyp bułką tartą.

Wylej całe ciasto do formy i wyrównaj powierzchnię.

Formę z ciastem truskawkowym umieść na środkowej półce, w piekarniku nagrzanym do 180 stopni. Ustaw opcję pieczenia góra/dół. Ciasto piecz do 50 minut. Po około 40-45 minutach sprawdź, czy ciasto jest już upieczone. Ostrożnie uchyl drzwi piekarnika i wbij w ciasto drewniany patyczek do szaszłyków. Jeśli po wyjęciu patyczek jest suchy, to znaczy, że ciasto z truskawkami jest już upieczone. 