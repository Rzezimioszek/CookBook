# Składniki
 - 1 kg twarogu tłustego lub półtłustego - może być z wiaderka
 - 6 średniej wielkości jajek
 - 1 saszetka budyniu waniliowego bez cukru - około 40 g
 - 150 g cukru drobnego - 1/2 szklanki
 - 100 g prawdziwego masła - 1/2 kostki
 - 2-3 krople olejku np. pomarańczowego lub waniliowego
 - 100 g dowolnych herbatników na spód - u mnie 14 sztuk

![Sernik](https://cdn.aniagotuje.com/pictures/articles/2022/05/28124756-v-1080x1493.jpg)
# Przygotowanie
## Herbatniki

Przygotuj kwadratową, prostokątną (np. 20 x 24 cm) formę, czy też tortownicę o wymiarach 23-24 cm.
Dno oraz boki formy wyłóż papierem do pieczenia.
Całe dno wypełnij herbatnikami klasycznymi lub kakaowymi. W razie potrzeby przycinaj herbatniki.
## Serek twarogowy

 Do miski daj dobrej jakości, tłustego lub półtłustego twarogu sernikowego z wiaderka.

Do miski wsyp jedną saszetkę/opakowanie proszku budyniowego waniliowego lub śmietankowego bez cukru, czyli około 35-40 gramów proszku.

Dodaj też 100 gramów bardzo miękkiego masła, a także kilka kropel olejku. Wszystko raz jeszcze miksuj chwilę na średnich obrotach, tylko do całkowitego połączenia.

## Ubijanie jaj

Do średniej wielkości szklanego lub metalowego naczynia wsyp około pół szklanki drobnego cukru (150 gramów). Wbij 6 średniej wielkości jajek. Cukier z jajkami ubijaj mikserem na wysokich obrotach przez kilka minut.

![Ubite jaja](https://cdn.aniagotuje.com/pictures/articles/2022/05/28124717-v-1080x1374.jpg)

Cukier powinien całkowicie rozpuścić się w jajkach. Pod koniec ubijania ma powstać puszysta i jasna masa. Ubijanie może trwać nawet 10 minut (z dobrym mikserem do 5 minut). Puch jajeczny przelej do naczynia z masą serową.

## Połączenie

Całość miksuj na najniższych obrotach miksera do momentu, gdy masa serowa połączy się z puchem jajecznym. Następnie całą masę ostrożnie wylej/wyłóż do formy ze spodem z herbatników. 

# Pieczenie 

Można go też piec bez pary i kąpieli wodnej. Wystarczy wówczas ustawić 160 stopni i piec sernik przez 80 minut z funkcją pieczenia góra/dół. Trzeba się jednak wówczas liczyć z tym, ze sernik zapewne trochę popęka. 

![Upieczone](https://cdn.aniagotuje.com/pictures/articles/2022/05/28124743-v-1080x1390.jpg)
# Przechowywanie

Upieczony sernik można uwolnić z tortownicy i odstawić do przestudzenia. Na zdjęciach poniżej widać sernik w dniu pieczenia. Jest całkowicie przestudzony, jednak nie był jeszcze odkładany do lodówki. Po nocy w lodówce jego struktura nieco się zmienia i będzie on przypominał np. sernik krakowski. Tyle, że bez ciasta kruchego i rodzynek. 

[Przepis](https://aniagotuje.pl/przepis/sernik-na-herbatnikach)
