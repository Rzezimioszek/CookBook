# Składniki
- 2 duże opakowani herbatników
- 1 puszka masy kajmakowej
- 500 ml śmietany kremówki 30%
- serek mascarpone (250g)
- 3 łyżki cukru pudru
- 2 budynie waniliowe bez cukru
- 2 łyżki cukru
- 2 szklanki mleka
- 150 g masła w temperaturze pokojowej
- 100 g gorzkiej czekolady blaszka o wymiarach 22×22 cm
# Przygotowanie
## Budyń
Budynie wymieszać z cukrem i połową szklanki zimnego mleka. Pozostałe mleko zagotować. Na gotujące się mleko wlać budynie i gotować cały czas mieszając. Gotowy budyń przestudzić.
Masło zmiksować na puch i dodawać po jednej łyżce przestudzony budyń. Miksować do uzyskania gładkiego kremu. 
## Mascarpone
Śmietanę ubić z mascarpone i cukrem pudrem na sztywno. 
## Herbatniki
W wyłożonej pergaminem blaszce ułożyć warstwę herbatników, na to wyłożyć masę kajmakową (puszkę przed otwarciem można włożyć na chwilę do ciepłej wody, żeby masa lepiej się rozsmarowywała).
## Składanie
Na masie kajmakowej wyłożyć drugą warstwę herbatników. Na herbatnikach wyłożyć masę budyniową i równo rozprowadzić. Na masie budyniowej wyłożyć kolejną warstwę herbatników.
Na herbatniki wyłożyć bitą śmietanę. Wierzch ciasta posypać startą czekoladą. Ciasto podawać schłodzone (najlepiej smakuje na drugi dzień).
